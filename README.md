Tekijänoikeusaloitteen viimeinen keräysvuorokausi
====================================
Allekirjoituksia on paljon mutta lisää tarvitaan!

Tämä on WordPress lisäosa jonka asentamalla osallistut Tekijänoikeusaloitteen loppukiriin. Kannatusten viimeinen keräyspäivä on 23.7. ja tällä hetkellä olemme keränneet suurimman osan tarvittavista kannatuksista mutta kaipaamme loppujen keräämisessä apua. Voit asentaa ja aktivoida lisäosan jo nyt sillä koodi tulee käyttöön vasta viimeisenä keräyspäivänä (23.7.). Sivustosi kävijöille näytetään viimeisenä keräyspäivänä 23.7. viesti jossa kehoitetaan allekirjoittamaan Järkeä tekijänoikeuslakiin kansalaisaloite. Lisäosa käyttää SC5:en tekemää jQuery-koodia.

Alkuperäinen koodi: https://github.com/SC5/copyright-campaign ja esimerkki toiminnasta: http://sc5.github.com/copyright-campaign

Asennus
---------------------
1. Lataa lisäosa klikkaamalla 'ZIP' tuolla ylhäällä ja tallenna se työpöydälle
2. Kirjaudu sisään WordPressin hallintapaneeliin
3. Navigoi hallintapaneelissa 'Lisäosat' -> 'Lisää uusi' -> 'Siirrä'
4. Valitse äsken työpöydälle ladattu zip-tiedosto ja klikkaa 'Asenna nyt'
5. Aktivoi lisäosa
6. Se oli sitten siinä, kiitos kun osallistut!

Kustomointi
---------------------
Koska alkuperäinen SC5:en koodi tarjoaa mahdollisuuden toiminnallisuuden ja viestin kustomointiin, onnistuu se myös tässä lisäosassa.

Asetuksiin pääsee navigoimalla hallintapaneelissa 'Asetukset' -> 'Tekijänoikeusaloitteen viimeinen keräysvuorokausi'.

Halutessasi voit valita että koodi on käytössä joka päivä eikä vain viimeisenä keräyspäivänä 23.7. Jos haluat että viesti näytetään jokaisella sivulatauksella, valitse 'Näytä useammin kuin kerran'.

Viestissä näkyviä tekstejä voi muokata kolmeen tekstikenttään. Jos tekstikentissä on sisältöä, korvataan oletusteksti sillä. Voit käyttää HTML-muotoilua.

Oletuksena viesti on:
```html
Järkeä tekijänoikeuslakiin?
Tällä hetkellä yhden musiikkikappaleen lataamisesta vertaisverkosta on
rikoslaissa säädetty sama rangaistus kuin kuolemantuottamuksesta,
pahoinpitelystä tai lapsikaappauksesta. Allekirjoita <a href="https://www.kansalaisaloite.fi/fi/aloite/70" target="_blank">kansalaisaloite kohtuullisemman tekijänoikeuslain puolesta</a>.
```

### Olisi kivaa jos olisit kiva <3

Ole kiva ja mainitse koodin tekijät, valitse asetuksista 'Näytä tekijät', niin sivun alalaitaan lisätään teksti "Code by SC5 and WordPress implementation by Wahalahti".

Wut?
---------------------
Järkeä tekijänoikeuslakiin kansalaisaloite on päättymässä 23.7. eli ihan kohta. Siinä vaaditaan kohtuullisuutta lainsäädäntöön. Tällä hetkellä yhden musiikkikappaleen lataamisesta vertaisverkosta on rikoslaissa säädetty sama rangaistus kuin kuolemantuottamuksesta, pahoinpitelystä tai lapsikaappauksesta. 

Lainsäädäntö on pitkälti kansainvälisen tekijänoikeuslobbausorganisaation
sanelemaa. Se johtaa mielestäni ylilyönteihin ja kohtuuttomuuteen.

Jos aloite saa tarvittavat 50 000 kannattajaa (nyt kasassa yli 48 000),
joutuu eduskunta ottamaan kantaa asiaan. Kannatusilmoitusten keräysaika
loppuu huomenna tiistaina ja tarvitsemmekin paljon apua että aloite saa
tarvittavan kannattajamäärän kasaan, anna pieni panoksesi ja aktivoi tämä skripti viimeisenä keräyspäivänä!